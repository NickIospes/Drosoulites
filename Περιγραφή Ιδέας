- Τίτλος έργου:	Διάθεση νερού πισίνας σε αυτόματο σύστημα πυρόσβεσης

- Αναλυτική περιγραφή ιδέας:	

Η λειψυδρία- ερημοποίηση και οι καταστρεπτικές πυρκαγιές είναι δύο από τις τραγικές συνέπειες της κλιματικής κρίσης
Η αλόγιστη χρήση υδάτινων πόρων σε συνδυασμό με την παρατεταμένη ανομβρία, αναδεικνύουν το ζήτημα της διαχείρισης του νερού σε μείζονος σημασίας για την επιβίωση και την ποιότητα ζωής των ανθρώπων σε πολλές περιοχές του πλανήτη. Συνεπώς, η έννοια της κυκλικής οικονομίας είναι επιτακτική ανάγκη να υλοποιηθεί στην χρήση των υδάτινων πόρων, ώστε να μειωθεί η κατανάλωση νερού στο ελάχιστο.
Από την άλλη, οι ολοένα και υψηλότερες θερμοκρασίες που σημειώνονται στην γη, οδηγούν σε καταστρεπτικές πυρκαγιές, οι οποίες είναι ιδιαίτερα δύσκολο να τεθούν υπό έλεγχο και συχνά οι πυροσβεστικές δυνάμεις αποδεικνύονται ανεπαρκείς να τις ανακόψουν. Αυτό το καλοκαίρι ο Δήμος Διονύσου απειλήθηκε επανειλημμένα από τέτοιες πυρκαγιές. Μάλιστα, για την αντιμετώπισή τους κλήθηκαν και δυνάμεις από ξένες χώρες.
Το σχολείο προκειμένου να ευαισθητοποιήσει τους μαθητές σε θέματα κλιματικής κρίσης, αποφάσισε να ασχοληθεί η ομάδα Ρομποτικής του Γυμνασίου ("Drosoulites") με ένα πρότζεκτ που επιχειρεί να αντιμετωπίσει και τις δύο παραπάνω αρνητικές επιπτώσεις της κλιματικής κρίσης. Πρόκειται για την διάθεση του νερού της πισίνας οικιών, ξενοδοχείων ή κολυμβητηρίων σε ένα αυτόματο σύστημα πυρόσβεσης που θα προστατεύει το κτίριο. Εναλλακτικά, οι δεξαμενές του συστήματος αυτού θα μπορούσαν να χρησιμοποιηθούν για άντληση νερού από πυροσβεστικά οχήματα, εφόσον αυτά έχουν καταφθάσει έγκαιρα και χρειάζονται νερό.
H ηλεκτρική ενέργεια θα παρέχεται από ηλιακό συλλέκτη.
Με την εφαρμογή αυτή, αποφεύγεται η χρήση νέων, μεγάλων ποσοτήτων νερού για την πυρόσβεση, ενώ παράλληλα παρέχεται προστασία από πυρκαγιές.
